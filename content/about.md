+++
title = "Despre site"
author = ["Claudiu"]
draft = false
+++

Site-ul parsec.ro este un site cu materiale despre explorarea spațiului, fără profit, fără mesaje publicitare, proiect care a început în 2009, după o vizită la Centrul Spațial Johnson al NASA, din Houston.

De ce parsec.ro? Din dorința de a prezenta știrile și evenimentele din domeniul explorării spațiului cosmic într-un mod cât mai corect, apropiat de realitate și fără note senzaționaliste. Nu veți găsi niciodată ştiri despre cum miroase spațiul cosmic, despre feţele misterioase de pe Marte sau despre baze americane secrete de pe fața nevăzută a Lunii. Site-ul este îngrijit de o singură persoană, în timpul liber, și mă bucur că am reușit de mai bine de 10 ani să mențin viu acest proiect și să adun în jurul lui o comunitate din ce în ce mai numeroasă.

În timp, am evoluat de la un blog cu noutăți din domeniul explorării spațiului la un site care în prezent conține câteva articole în care sunt concentrate informațiile cu privire la activitățile spațiale curente, articole care vor fi aduse la zi pe măsură ce informațiile prezentate vor necesita acest lucru. Pentru un flux mai dens de știri, mă puteți urmări pe [Facebook](<https://www.facebook.com/parsec.ro>).


## Colaborări și prezențe media {#colaborări-și-prezențe-media}

Sunt Claudiu Tănăselia și mă puteți auzi vorbind despre spațiu și rachete și la **Radio România Actualități** (săptămânal, în cadrul emisiunii [Printre stele](<https://mega.nz/#F!tx01XK6T!%5F4vQ7DczBwS0KqjfAvkUhw>) —realizator Alexandru Mironov, în fiecare luni, după ora 21:30), **Radio România Cultural** (în cadrul emisiunii [Știința în cuvinte potrivite](<https://radioromaniacultural.ro/stiinta/>) —realizator Mihaela Ghiță, joi, după ora 14:00). Mă puteți citi lunar în revista [Știință&Tehnică](<https://stiintasitehnica.com/author/claudiu-tanaselia/>) și ocazional în revistele [Research and Education](<http://researchandeducation.ro/2019/04/25/sonde-interplanetare.html>) sau [Sinteza](<https://revistasinteza.ro/urmatorul-salt-urias-pentru-omenire/>).

Ocazional am mai apărut și la **Digi24** și **Digiworld** în cadrul emisiunii [Jurnalul de Științe](<https://mega.nz/#!wt831ZaA!KNcWQBwl3hfBW9UP8jH%5F1%5FB0h9GLU0-g7mRB1unBx4I>) (corespondență de la Centrul Spațial Kennedy din Florida), la [Digipedia](<https://youtu.be/J0S44WemN7E>) —realizator Teodora Safta, la **Columna TV**, în cadrul emisiunii Noi și Cerul —realizator Valentin Grigore sau la **TVR** în emisiunea [Garantat 100%](<https://youtu.be/ryHDIKA%5FnjU>) —realizator Cătălin Ștefănescu.


## Donații {#donații}

Site-ul de față este un proiect în care investesc de peste 10 ani timp, energie și resurse financiare, așa că orice donație din partea cititorilor este oricând binevenită și nu va face altceva decât să mă motiveze să scriu mai departe, mai mult și mai bine.

Dacă doriți și vă place ce găsiți pe parsec.ro, puteți susține acest proiect prin platforma [Patreon](<https://www.patreon.com/superparsec>).

Mulțumesc [Bradbura Productions](<https://www.facebook.com/Brandbura/>) pentru ofertă, răbdare și munca depusă pro-bono pentru noul logo!