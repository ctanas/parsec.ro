+++
title = "Buletin Cosmic nr. 116"
author = ["Claudiu"]
date = 2021-05-26
tags = ["spacex", "starlink", "falcon9"]
draft = false
+++

⋮⋮⋮ **BULETIN ÎN LUCRU** ⋮⋮⋮

O rachetă **Falcon 9** a fost lansată în 26.05.2021, ora 21:59 EEST, de pe rampa de lansare SLC-40 de la Cape Canaveral, pentru o nouă misiune **Starlink**. A fost doar al doilea zbor pentru treapta primară B1063, care a mai fost folosită o singură dată, pentru lansarea Sentinel-6 de la baza aeriană Vandenberg, după lansare, racheta revenind la sol. Este și cea mai nouă treaptă primară folosită de **SpaceX**. După lansarea Sentinel-6, treapta primară a fost transportată din California în Florida și probabil i-au fost schimbate cel puțin un motor Merlin, pentru că am avut parte și de un test static al propulsoarelor, lucru relativ rar pentru lansări Starlink. În aceeași ordine de idei, lansările Starlink de obicei aveau loc cu trepte primare cu mai multe misiuni la activ. Ultima lansare ratată pentru SpaceX a fost în iunie 2015, când problemele tehnice ale treptei secundare a dus la pierderea capsulei Dragon în Oceanul Atlantic. De atunci, dacă numărăm și lansările Falcon Heavy, au avut loc 99 de lansări efectuate cu succes de compania lui Elon Musk (nu luăm în calcul misiunea Amos-6, când racheta a explodat pe rampă, înainte de lansare). În 2021 au avut loc până acum nu mai puțin de 16 lansări SpaceX, ceea ce înseamnă, în medie, câte o lansare la fiecare 9 zile (sau a 6-a lansare în ultimele 33 de zile, adică o lansare la fiecare 5 zile).