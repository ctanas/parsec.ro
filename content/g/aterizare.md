+++
title = "Aterizare, amartizare, asolizare"
author = ["Claudiu"]
draft = false
+++

**ATERIZARE**, _aterizări_, s.f. -- Operațiune necesară pentru (re)venirea și oprirea pe sol[^fn:1]. Sol nu implică neapărat suprafața Pământului: cuvântul provine din limba franceză, unde are și semnificația de aterizare pe alte corpuri cerești (de exemplu, Luna[^fn:2]). Deși, colocvial, pentru Lună și Marte se pot folosi și variantele _aselenizare_, respectiv _amartizare_, folosirea termenului _aterizare_ pentru aceste corpuri cerești nu este una greșită, având în vedere (1) semnificația cuvântului în limba română, în limba franceză (de unde a fost preluat) sau chiar rădăcina _terra_ din limba latină, care se traduce prin "pământ, sol" care nu înseamnă exclusiv planeta Pământ; și (2) devine nerealistă și forțată folosirea unui cuvânt separat pentru fiecare corp ceresc (Mercur, Venus, Europa, Io, Ganymede, Titan etc). <span class="underline">Notă</span>: forțarea termenului _asolizare_ pentru suprafața unei planete alta decât Pământul nu este necesară: cuvântul nu există în limba română ("Dicționarul explicativ al limbii române" --DEX, 2016) și existența (importarea, folosirea) lui nu este necesară, din moment ce _aterizare_ este un sinonim perfect.

[^fn:1]: <https://dexonline.ro/definitie/ateriza>
[^fn:2]: <http://www.dictionnaire-academie.fr/article/A9A3051>