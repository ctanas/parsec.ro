+++
title = "Navă, navetă, capsulă, sondă, rover"
author = ["Claudiu"]
draft = false
+++

**NAVETĂ SPAȚIALĂ**, _navete spațiale_, s.f. -- Vehicul spațial cu echipaj uman care se lansează în spațiu cu ajutorul unei rachete puternice și revine pe Pământ cu mijloacele proprii de bord[^fn:1]. Având în vedere și sensul "vehicul de transport în comun care asigură legătura între două puncte relativ apropiate, efectuând regulat drumuri dus și întors", naveta spațială înseamnă vehicule reutilizabile, folosite în mai multe misiuni spațiale. Capsulele refolosibile (Dragon, New Shepard) nu pot reveni la sol prin mijloace proprii de bord (nu au control activ), motiv pentru care nu intră sub această definiție. <span class="underline">Exemple</span>: vehiculul orbital din programul american STS (Columbia, Challenger, Discovery, Atlantis, Endeavour) sau vehiculul sovietic Buran (chiar dacă acesta nu a efectuat un zbor cosmic cu echipaj, însă a fost proiectat pentru acest lucru); prin extensie, și navetele Enterprise și Ptichka (Burya) sunt numite navete spațiale, chiar dacă nu au zburat în spațiu, însă aparțin aceleași clase de vehicule. <span class="underline">Contraexemple</span>: capsulele Soyuz, Dragon, navele Progress, ATV, Tianzhou, X-37B.

**CAPSULĂ SPAȚIALĂ**, _capsule spațiale_, s.f. -- Vehicul spațial, presurizat (nu neapărat în totalitatea volumului său), autonom sau controlat (parțial sau total), destinat zborului spațial (suborbital sau orbital) cu echipaj la bord. <span class="underline">Exemple</span>: Soyuz, Dragon, New Shepard, vehiculele spațiale lansate în spațiu în programele Vostok, Voskhod, Mercury, Gemini, Apollo; navă spațială destinată zborurilor spațiale cu echipaj la bord.

**NAVĂ SPAȚIALĂ**, _nave spațiale_, s.f. -- Vehicul spațial, autonom sau controlat (parțial sau total), destinat zborului spațial (suborbital, orbital sau interplanetar), cu un volum intern util, fără echipamente științifice active la bord sau a cărei misiune principală nu este neapărat una științifică. <span class="underline">Exemple</span>: capsule spațiale, navete spațiale, sau nave spațială pentru transport: Progress, ATV, Tianzhou, X-37B.

**SONDĂ SPAȚIALĂ**, _sonde spațiale_, s.f. -- Obiect artificial lansat în spațiu și dotat cu instrumente științifice active pentru misiuni științifice, care-și desfășoară activitatea principală pe orbită în jurul unui corp ceresc sau în spațiul interplanetar. <span class="underline">Exemple</span>: Voyager-1, Mars Express. <span class="underline">Contraexemple</span>: Spirit, Opportunity, Chang'e-5, InSight.

**AVION SPAȚIAL**, _avioane spațiale_, s.n. -- Vehicul spațial, destinat zborului spațial (de regulă orbital), autonom sau controlat (parțial sau total), lansat în spațiu prin forțe proprii sau cu ajutorul unei rachete, cu un volum intern cel puțin parțial presurizat și care are aripi, fiind capabil de o revenire controlată la sol și o aterizare pe pistă, capabil să execute mai multe misiuni (reutilizabil). Naveta spațială este un caz special de avion spațial. Avionul spațial este un caz special de navă spațială. Astfel toate navetele spațiale sunt și avioane spațiale, dar nu toate avioanele spațiale sunt și navete spațiale. Toate avioanele spațiale sunt nave spațiale, dar nu toate navele spațiale sunt și avioane spațiale. <span class="underline">Exemple</span>: X-15, X-37B. <span class="underline">Contraexemple</span>: capsulele spațiale.

**ROVER**, _rovere_, s.n -- Vehicul lansat de pe Pământ și ajuns pe suprafața altui corp ceresc, capabil să se deplaseze pe suprafața respectivului corp ceresc, folosind roți sau alte subsisteme dedicate care fac posibile deplasarea relativă la suprafața respectivului corp ceresc, vehciul autonom sau controlat (parțial sau total), pentru transport sau colectare, prelucrare și transmistere de date științifice. Cuvântul a fost preluat din limba engleză datorită unui echivalent accetabil inexistent în limba română. <span class="underline">Exemple</span>: Sojourner, Spirit, Opportunity, Perseverance, Zhurong, Lunokhod, vehiculele selenare conduse de astronauții din programul Apollo. <span class="underline">Contraexemple</span>: InSight, Voyager-1.

[^fn:1]: <https://dexonline.ro/definitie/navet%C4%83>