+++
title = "Stația Spațială Internațională"
author = ["Claudiu"]
draft = false
+++

:: [Module](<https://www.parsec.ro/iss/module>) :: [Expediții](<https://www.parsec.ro/iss/expeditii>)

Stația Spațială Internațională (ISS -- _International Space Station_) este unul dintre cele mai de succes proiecte ale umanității, fiind un efort comun al cinci agenții spațiale: NASA (SUA), Roscosmos (Rusia), JAXA (Japonia), ESA (Europa) și Canada (CSA). Asamblarea ei pe orbită a început în 1998, odată cu lansarea primului modul, Zarya, și a fost formal încheiată în 2011 (deși unele module urmează să fie lansate de acum: Nauka, Prichal, NEM-1 și NEM-2). Costurile construcției și menținerii sale pe orbită se ridică la aproximativ 150 miliarde de dolari.

ISS se află pe orbită terestră joasă (aproximativ 400 km altitudine, înclinație orbitală 51.64°) și la bordul său se află de obicei 6 astronauți, câte trei dintre ei rotindu-se la fiecare 6 luni. Astronauții au la dispoziție 930 m<sup>3</sup> spațiu interior și orbitează Pământul de 15 ori pe zi (realizează o orbită completă la fiecare 92 de minute). Rotația echipajului este discutată într-o [secțiune separată](<https://www.parsec.ro/expeditii>). ISS are o lungime de aproape 73 de metri, o lățime de 108 metri și o grosime de aproximativ 20 metri.

Construcția ISS a însemnat asamblare pe orbită a modulelor componente. Centrul Spațial Jonhson a realizat un scurt [clip video](<https://www.youtube.com/watch?v=yRqUPjl3tTQ>) în care este prezentat acest proces. Detalii despre fiecare modul în pare pot fi găsite într-o [secțiune specială](<https://www.parsec.ro/iss/module>). Două clipuri video, în care este prezentat câte un tur al ISS, pot ajuta la înțelegerea structurii interne a stației, clipuri realizate de [Sunita Williams](<https://www.youtube.com/watch?v=doN4t5NKW-k>) (25:04) și [Steve Swanson](<https://www.youtube.com/watch?v=QvTmdIhYnes>) (50:31).