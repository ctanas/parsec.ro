+++
title = "Programul spațial chinezesc"
author = ["Claudiu"]
draft = true
+++

Programul spațial chinezesc este desfășurat de Agenția Spațială Chineză (vom folosi abrevierile folosite în presa anglo-saxonă, CNSA[fn^ch1]) prin Corporația Chineză a Științei și Tehnicii Aerospațiale (CASC[fn^ch2]), o entitate de stat care are o serie de alte instituții subordonate, dintre care cea mai importantă este Academia de Tehnologii pentru Lansări de Vehicule Spațiale (CALT[fn^ch3]), responsabilă cu construcția și operarea vehiculelor folosite pentru lansare (rachetele ChangZheng, sau Marșul cel Lung, denumite astfel după un eveniment din istoria Armatei  Roșii a Partidului Comunist din China, care a avut loc între 1934-1935).

Prima iterație a rachetei Changzheng a fost folosită de două ori, între 1970 și 1971. Rachetele Changzheng-2, Changzheng-3 și Changzheng-4 sunt folosite din 1974 și, cu diversele lor variații[fn^ch4], unele sunt prezente și în ziua de azi, deși acestea urmează să fie înlocuite, în mare, cu Changzheng-5, Changzheng-6 și Changzheng-7. Înlocuirea este necesară pentru că vechile rachete foloseau combustibil toxic și erau lansate deasupra zonelor populate, prezentând un pericol tot mai crescut (și vizibil), în timp ce noile rachete folosesc tehnologii moderne, au combustibil mult mai puțin toxic, iar lansările au loc de pe insula Wenchang[fn^ch5] (unde ajung cu o barjă de la uzina din Tianjin, unde sunt asamblate) și astfel treptele folosite cad în Pacific.


## Rachete {#rachete}


### Changzheng-5 {#changzheng-5}


#### Eșecul din 2 iulie 2017 {#eșecul-din-2-iulie-2017}

Primele probleme au început imediat după separarea celor patru boostere suplimentare cu combustibil lichid, la 5 minute și 47 de secunde după lansare de la ora 14:23, [când de la baza primei trepte s-au putut observa vapori de culoare albă, neașteptați și plasați oarecum asimetric](https://www.youtube.com/watch?v=LyKXiXTRAuI) (minutul 10:50 în această înregistrare).

După terminarea combustibilului primei trepte, aceasta trebuia să se desprindă de a doua treaptă, la 465 de secunde după lansare, însă separarea a avut loc la 570 de secunde, cu 105 secunde mai târziu. Întârzierea s-a dovedit a fi fatală pentru soarta satelitului, pentru că deși motoarele celei de-a doua trepte au pornit, satelitul și cea de-a doua treaptă pierdeau altitudine, datorită timpului prea lung în care prima treaptă a rămas cuplată. Motoarele celei de-a doua trepte s-au oprit după trei minute, timp insuficient pentru a corecta traiectoria care ducea satelitul spre Pământ. Oricum, planul inițial era ca a doua treaptă să ardă pentru cel puțin 4 minute, pentru a plasa încărcătura pe orbită intermediară.

Este al doilea eșec la rând pentru programul spațial chinezesc, după ce în precedenta lansare, treapta a doua a unei rachete Changzheng-3B a plasat satelitul Zhongxing-9A pe o orbită incorectă. Changzheng-5 urma să lanseze în noiembrie o misiune spre Lună, Chang’E 5, care cuprinde o sondă ce va ajunge pe suprafața Lunii, dar și un modul care urma să se întoarcă pe Pământ cu 2 kilograme de probe selenare. Acuma lansarea Chang’E 5 este incertă, până la stabilirea cauzelor evenimentului de astăzi. Changzheng-5 urma să aibă un program de aproximativ 2 lansări pe an, fiind o rachetă importantă în lansările necesare pentru viitoarea stație spațială chinezească.


### Changzheng-5B {#changzheng-5b}


### Changzheng-6 {#changzheng-6}


### Changzheng-7 {#changzheng-7}

China se află în plin proces de restructurare a operațiunilor care țin de explorarea spațiului cosmic. Changzheng-6, un lansator de calibru ușor, a fost testat cu succes anul trecut. Astăzi pe rampa de lansare de la noul cosmodrom din Wenchang se află pentru prima dată un vehicul de clasă medie, Changzheng-7, care urmează să devină principalul lansator asiatic.

Aceste noi lansatoare sunt dezvoltate în ultimii ani și folosesc combustibili lichid mult mai ecologic decât versiunile precedente. Kerosenul (RP-1) și oxigen lichid, oferă nu doar condiții mai ecologice, dar sunt și mai performante, fiind combustibilul folosit și de lansatoarele Atlas V și Falcon 9. Changzheng 2, 3 și 4 vor fi în viitor retrase din uz, după ce mai noile Changzheng 5, 6 și 7 își vor dovedi fiabilitatea. De fapt, racheta Changzheng-7 aflată acum pe rampa de lansare va lansa și o variantă redusă a capsulei care va transporta viitori taikonauți în spațiu.

Changzheng-7 este o rachetă în două trepte, derivată din Changzheng 2F, singura folosită în prezent pentru zboruri cu echipaj uman. Este propulsată de 2 motoare YF-100 și un set de 4 boostere suplimentare cu combustibil lichid, fiecare cu câte un motor YF-100, deci un total de 6 motoare YF-100 în configurația standard. A doua treaptă folosește patru motoare YF-115. Pentru comparație, Changzheng-6 folosește un singur motor YF-100 pentru prima treaptă și un alt motor YF-115 pentru a doua treaptă. Racheta are un design modular, care îi permite în viitor să se adapteze mai multo tipuri de misiuni. De asemenea, este posibil ca în viitor se se discute despre refolosirea motoarelor YF-100.

Lungă de 53 de metri, cu un diametru de 3.35 metri și cu o greutate pe rampa de lansare de aproape 600 de tone, Changzheng-7 este capabilă să transporte 13.5 tone pe orbită joasă și 5.5 tone pe orbita de transfer geostaționar. Pentru comparație, Falcon 9 poate urca peste 22 de tone pe orbită joasă și Atlas V aproape 19 tone. În primii ani,Changzheng-7 va fi folosită pentru transportul modulului cargo Tianzhou, venind astfel în sprijinul construcției noii stații spațiale chinezești. Tiangong-2 urmează să înlocuiască deja abandonata Tiangong-1. Însă Tiangon-2 nu este altceva decât un pas intermediar spre Tiangon-3. Prima lansare Tianzhou va fi cel mai probabil efectuată de Changzheng-7 în aprilie 2017. Până atunci va avea loc și lansarea inaugurală a rachetei de calibru greu Changzheng-5 (25 de tone spre orbita terestră joasă, similară cu actuala Delta IV Heavy), în toamna acestui an.

Cosmodromul de la Wenchang a fost construit special pentru lansatoarele Changzheng-5 și Changzheng-7 și a costat 800 de milioane de dolari. Amplasarea rampelor este mai fericită, fiind mai apropiată de Ecuator și înconjurată de ocean, nu de zone populate. Asta înseamnă că lansările vor fi nu doar mai ecologice, dar și mai sigure, iar apropierea insulei Hainan de Ecuator oferă o oarecare economisire a combustibilului și deci performanțe sporite (19 grade, față de 28 de grade unde este plasat Cape Canaveral).

Este doar începutul unei serii interesante de lansări pentru China în acest an. Urmează lansarea noii stații orbitale Tiangong-2, misiunea cu echipaj Shenzhou-11 (China nu a mai trimis în spațiu oameni din 2013) și inaugurarea lansatorului Changzheng-5. Pentru Changzheng-7, nu se cunoaște încă data exactă a lansării, doar un interval, 25-29 iunie.


### Changzheng-8 (proiect) {#changzheng-8--proiect}


### Changzheng-9 (proiect) {#changzheng-9--proiect}


### Changzheng-11 {#changzheng-11}


## Sectorul privat {#sectorul-privat}


## Note de subsol {#note-de-subsol}

[fn^ch1]: CNSA — **China National Space Administration**
[fn^ch2]: CASC — **China Aerospace Science and Technology Corporation**
[fn^ch3]: CALT — **China Academy of Launch Vehicle Technology**
[fn^ch4]: ****Changzheng-2**** (din 1974) are 6 variante, din care trei (2, 2A, 2E sunt retrase) iar restul de trei (2C, 2D, 2F—singura certificată pentru zboruri cu echipaj, fiind proiectată pentru capsula Shenzhou) sunt încă active; ****Changzheng-3**** a fost folosită de 13 ori între 1984 și 2000 și din 1994 are și variantele Changzheng-3A (folosită de 27 de ori, fără să înregistreze nici un eșec), Changzheng-3B (din 1996, care ulterior a evoluat în 3B/E, fiind cea mai puternică rachetă din generația veche) și Changzheng-3C (din 2008); ****Changzheng-4**** are și ea trei variante: Changzheng-4A (folosită de două ori, în 1988 și 1980), Changzheng-4B (activă din 1999) și Changzheng-4C (activă din 2006).
[^5]: China are 4 centre de lansări orbitale: ****Jiuquan**** (Mongolia Interioară) —cel mai folosit centru de lansare din China, are trei sectoare, din care doar unul are două rampe active, una pentru Changzheng-2F, iar alta pentru Changzheng-2C, 2D și 4C; ****Xichang**** (regiunea Sichuan) —are două rampe active, folosite în special pentru lansări de sateliți geostaționari, pentru rachetele Changzheng-2E, 3A, 3B și 3C, respectiv Changzheng-2C, 3, 3A și 3B; ****Taiyuan**** (regiunea Shanxi) —folosit în special pentru lansări de sateliți heliosincroni, are trei rampe, folosite pentru rachetele Changzheng 1D, 2C, 4A, 4B, 4C, Changzheng 2C, 4B, 4C și respectiv Changzheng-6; ****Wenchang**** (insula Hainan) —cel mai nou centru de lansări orbitale, construit special pentru noua generație de rachete, Changzheng-5 și Changzheng-7.